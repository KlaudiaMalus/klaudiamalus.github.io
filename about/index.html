<!doctype html><html><head><meta charset=utf-8><meta name=viewport content="width=device-width"><title>Kropka - O mnie</title><link rel=stylesheet href=/style.css type=text/css media=all><link rel=icon type=image/svg href=/img/icon.svg></head><body><div class=bar><nav class=menu><a class=menu-item href=/><img class=icon src=/img/icon.svg>Kontakt</span>
<a class="menu-item current" href=/about>O mnie</span>
<a class=menu-item href=/classes>Kursy</span>
<a class=menu-item href=/translations>Tłumaczenia</span></nav><nav class=lang><a class=lang-item href=https://kropkaszkola.pl/by/about/>BY</a>
<a class=lang-item href=https://kropkaszkola.pl/en/about/>EN</a>
<a class="lang-item current" href=https://kropkaszkola.pl/about/>PL</a>
<a class=lang-item href=https://kropkaszkola.pl/ru/about/>RU</a>
<a class=lang-item href=https://kropkaszkola.pl/ua/about/>UA</a></nav></div><hr><main><article><h1 id=o-mnie>O mnie</h1><p>Nazywam się Klaudia Malus, z pochodzenia jestem Polką. Urodziłam się i
wychowałam w Zagłębiu Dąbrowskim w województwie śląskim, jednak po zdaniu
matury przeprowadziłam się do Krakowa, a następnie kilkukrotnie zmieniałam
miejsce zamieszkania, przebywając m.in. w Rosji, Holandii oraz Szkocji. Obecnie
mieszkam i pracuję w Warszawie. Częste przeprowadzki dały mi możliwość
poznania i obcowania z osobami z różnych kręgów kulturowych, o odmiennych
temperamentach. To właśnie dzięki temu doświadczeniu nauczyłam się rozumieć
ludzi i ich potrzeby, co jest niezwykle przydatne w pracy z moimi studentami.
Moim językiem ojczystym jest polski, znam również biegle rosyjski oraz
posługuję się angielskim na poziomie średniozaawansowanym.</p><h1 id=wykształcenie>Wykształcenie</h1><p>Jestem absolwentką Uniwersytetu Jagiellońskiego w Krakowie, gdzie ukończyłam I
stopień filologii rosyjskiej, a następnie zdobyłam tytuł magistra na kierunku
język rosyjski w tłumaczeniach specjalistycznych. Ponadto uczęszczałam na
dwuletni kurs pedagogiczny Studium Pedagogicznego UJ, w 2020 roku ukończyłam
studia podyplomowe z nauczania języka polskiego jako obcego, zaś w marcu 2021
roku wzięłam udział w szkoleniu dla egzaminatorów języka polskiego jako obcego
organizowanym przez Warszawski Uniwersytet Medyczny.</p><h1 id=doświadczenie>Doświadczenie</h1><p>Swoją przygodę z nauczaniem języków obcych rozpoczęłam w 2018 roku w Rosji,
gdzie pracowałam jako lektor polskiego w wielu szkołach językowych oraz
prowadziłam zajęcia z JPJO w Bałtyckim Uniwersytecie Federalnym im. Immanuela
Kanta. Po powrocie do kraju kontynuowałam karierę lektorską w krakowskich,
warszawskich i łódzkich szkołach językowych, gdzie uczyłam rosyjskiego oraz
języka polskiego jako obcego. Prowadziłam także zajęcia z polskiego dla
uchodźców, organizowane przez warszawski Urząd ds. Cudzoziemców. Od listopada
2021 roku pracuję również jako egzaminator państwowego egzaminu certyfikatowego
z języka polskiego. Od 2022 roku wykładam języki obce w polskich prywatnych i
państwowych szkołach wyższych i uczelniach, min. w: Politechnice Wrocławskiej
oraz w Polsko-Japońskiej Akademii Technik Komputerowych.</p></article></main></body></html>